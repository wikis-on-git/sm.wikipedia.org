O le Vi‘iga o le Tasitolu Pa‘ia
----

O le vi‘iga i le Tamā, ma le Alo, ma le Agāga Pa‘ia.
E pei o lona vi‘iga e sa i le amataga, e fa‘apea fo‘i i ona pō nei,
ma aso ‘uma e fa‘avavau, fa‘avavau lava. ‘Āmene.


O le Tatalo Ala

----

Finagalo Pa‘ia e o Iesū,
‘ou te momoli atu iā te ‘oe,
‘o a‘u talotaloga ‘uma,
a‘u amioga, ma mea fa‘atīgā ‘ou te maua i le aso nei,
‘o fa‘atatau lou loto ma lou Finagalo Pa‘ia,
E te saga momoli ai ‘Oe i le taulaga o le Misasā,
O fa‘atatau fo‘i ma loto o tagata Kerisiano uma,
O e fa‘asaga atu iā te ‘Oe.

Lo‘u Agelo tausi e,
‘Ia e alofa mai iā te a‘u,
‘ia e ta‘ita‘ina a‘u i le aso nei,
Ma tete‘e atu le pule a le fili. ‘Āmene.


Tatalo o le Agelo (Angelus)
----

U. O le Agelo a le Ali‘i na fa‘atonu Māria;
T. Ona tō ai lea o ia i le Agāga Pa‘ia.
Si ou alofa Māria …

U. O a‘u o le ‘au‘auna a le Ali‘i;
T. ‘Ia taunu‘u iā te a‘u mea na e fetalai mai ai.
Si ou alofa Māria …

U. O le Alo o le Atua ua faia ma tino tagata; 
T. ‘Ua māfuta fa‘atasi o ia ma i tātou.
Si ou alofa Māria …

U. Le Tinā Pa‘ia e o le Atua, ‘ia ‘e talosia ‘i mātou;
T. Mātou te aogā ai i folafolaga a Iesū Keriso.


'''
O le Tapua‘iga o le Eukalesitia'''
----

<nowiki>Ia tātou ifogia le Sakalāmeta lenei</nowiki>
Ua sūia feagaiga mālō sauniga fou
Le aogā lou fia va‘aia fa‘atuatua pea i ai

O le vi‘iga o le mamalu i le Atua le Tamā
Fa‘ane‘ene‘e i lona Alo, fa‘apea fo‘i le Agāga Sā
O le fa‘amanu, o le mana i le Tasitolu lenā. ‘Āmene.

Pātele: Ua e tu‘u ifo ia te i lātou le pane mai le lagi (e fa‘aopopo le Aleluia i le vaiausaga o le Pāseka)
‘Aulotu: Ua aofia ai mea lelei uma (Aleluia!)

Ia tātou tatalo
Le Atua e, na tu‘uina mai iā te i mātou i lenei Sakalāmeta ofoofogia le fa‘amanatuaga o lou maliu tīgā. Mātou te aioi atu iā te oe, ‘ia fa‘apea ona mātou fa‘aaloalo i le misitēlio pa‘ia o lou Tino ma lou Toto; ‘ina ‘ia mafia ai ona mātou saga lagona ifo i o mātou loto fua o lau galuega fa‘aola. ‘O ‘oe le soifua ma pule i le fa‘avavau, fa‘avavau lava. 
‘Aulotu: ‘Āmene

O le vi‘iga o le Atua
‘Ia vi‘ia le Atua,
‘Ia vi‘ia lona Suafa Pa‘ia,
‘Ia vi‘ia Iesū Keriso, o le Atua moni ma le tagata moni,
‘Ia vi‘ia le Suafa o Iesū,
‘Ia vi‘ia le Finagalo o Iesū ‘ua silisili lona pa‘ia,
‘Ia vi‘ia le Toto o Iesū ‘ua silisili lona pa‘ia,
‘Ia vi‘ia Iesū i le Sakalāmeta Pa‘ia o le aletale,
‘Ia vi‘ia le Tinā mamalu o le Atua, o Māria ‘ua silisili lona pa‘ia,
‘Ia vi‘ia lona fa‘atoā tupu pa‘ia o aunoa ma le agasala,
‘Ia vi‘ia lona si‘itaga mamalu i le lagi,
‘Ia vi‘ia le suafa o Māria, o le Tinā Tāupou,
‘Ia vi‘ia Iosefo Pa‘ia, lona toalua ua sili lona loto mamā,
‘Ia vi‘ia le Atua i ana agelo ma ona tagata pa‘ia.
