Talofa lava. 'Ia , 'o le tino o le tagata, e mafai ona fa'amatalaina fa'apea, 'o foliga va'aia ia e mafai ai ona tatou matauina lea tagata ma lea tagata. E 'ese'ese 'uma lava le va'aiga i le tino o lea tagata ma lea tagata. 'O nisi tino, 'ua lāpopo'a, 'ae 'o nisi 'ua lāiti. 'O nisi fo'i 'ua pā'e'e'e ma nisi 'ua matuā lāpopo'a tele! 'O tagata 'uma lava, e ta'i lua vae, lua lima, tasi le ulu, lua mata, tasi le isu, tasi le gutu ma isi vāega e tele o le tino e lē mafai ona ta'uina atu.
