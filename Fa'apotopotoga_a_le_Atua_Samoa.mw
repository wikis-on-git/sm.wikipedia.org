[[Image:AOGlogo.gif|right|thumb]]
O le '''Ekalesia Aoao o le Fa'apotopotoga a le Atua Samoa''' po'o le '''World Samoan Assemblies of God Fellowship''' o se ekalesia pito sili ona to'atele i le lalolagi e ala i le tala'iga fa'a-le-penetekoso. O lenei lava ekalesia o lo'o i lalo o le fa'amalu tele o le '''Fa'apotopotoga a le Atua''' i Amerika po'o le '''Assemblies of God.''' O lenei foi galuega na amataina i lalo o le va'aiga a le Susuga i le Fa'afeagaiga ia '''Pastor Max Haleck Jnr''' le ta'ita'i aoao o le Ekalesia i le Lalolagi, seia o'o ina vala'auina e ia e lona Atua i le tausaga 2006, ma o iina na loto fa'atasi ai le mamalu o le komiti fa'afoe aoao ina ia avea le Susuga ia '''Pastor Samani Pulepule''' ma ta'ita'i aoao a le lalolagi. E tusa ua 43 tausaga talu ona ta'ita'ia e le Susuga ia '''Pastor Samani Pulepule''' le matāgaluega i Niu Sila, ae ua lua tausaga i le nofoa o le ta'ita'i aoao a le lalolagi, ma o lo'o va'aia pea le fa'amalologa a le Atua i lana auauna, aemaise le faletua ma le Ekalesia i Aukilani.

O ekalesia o le '''Fa'apotopotoga a le Atua i le Lalolagi''' po'o le '''Assemblies of God Worldwide,''' e tusa nei ona 283,413 ekalesia i atunu'u e 200 i le lalolagi atoa, ma o le aofa'i o tagata tapua'i, e 57.3 miliona. 
A'o le mafutaga, po'o le itu tino a Samoa, e to'a 300 ekalesia Samoa i le lalolagi atoa, ae ova atu i le 30,000 tagata tapua'i ma o lo'o tupu pea ma ola le galuega i lalo le fa'au'uga a le Atua e le gata i Samoa, ma Amerika Samoa, a'o nisi o atunu'u o lo'o aumau ai lenei fa'alapotopotoga
.
E tolu A'oga Tusi Paia a lenei lava fa'alapotopotoga, o lo'o iai nei lava i Tutuila i Tafuna, ae lua i totonu o Samoa (tasi i Savai'i, tasi i Upolu)

== Amataga o le Galuega a le Atua ==

'O lenei lava fa'alapotopotoga na amata mai i Amerika i le tausaga 1914, i le mea o ta'ua o le "[[Azusa Street Revival]]" na papatisoina ai tagata i le Agaga Paia e afua mai i le tautala i gagana ese'ese, fa'amalologa o tagata mama'i ma nisi vavega tetele na faia e i latou uma na papatisoina i le [[Agaga Paia]].

I le tausaga 1928 na o'o mai ai le [[tapuaiga fa'a-penetekoso]] i lau'ele'ele o Amerika Samoa e le Susuga ia Rev. Herman Winkleman le [[misionare]] a le ekalesia o le '''Fa'apotopotoga a le Atua.''' Na toe foi [[Rev. Herman Winkleman]] i [[Amerika]], ona a'auina mai e le ekalesia i Amerika le Susuga ia [[Rev. Maurice Luce]], na taliaina e ia e le ekalesia ua fa'aigoaina o le [[Ekalesia Fa'apotopotoga o Iesu]], o se mafutaga na ō ese mai le ekalesia L.M.S, ma o iina na amata ai le [[Ekalesia Penetekoso]] ua fa'aigoaina o le '''Fa'apotopotoga a le Atua Samoa.'''

Mai lava le tausaga 1928 e o'o mai i le taimi lenei, o lo'o salalau lenei fa'alapotopotoga i itu e fa o le kelope.

Na amata i [[Amerika Samoa]] le galuega a le [[Atua]], ona alu atu lea le tala lelei i [[Samoa]] i Sisifo ma o iina na tupu ai le galuega a le Atua i lalo o le ta'ita'iga o le Agaga Paia.

== Nofoa a le Ta'ita'i Aoao ==

I le amataga o lenei Ekalesia, na avea ai Pastor Max Haleck Jnr (mai Amerika Samoa) ma ta'ita'i aoao o le Ekalesia. I le tausaga e 2006 na vala'auina ai lenei auauna e lona Atua, sa leai se manatu po'o ai o le a tu i lenei nofoa, ona o le fa'aiuga o le tausaga 2006 na usuia ai le Fonotele a le Lalolagi i totonu o Samoa. Na fai le fono a ta'ita'i o matagaluega ta'itasi, ma i le po mulimuli o le fono 2006, na avea ai le susuga o Si'upapa Vaovasa le ta'ita'i o le matagluega i Hawai'i ma sui o le Komiti Aoao, ma o iina na maua mai ai le tali, ua avea le Susuga ia Samani Pulepule ma Ta'ita'i Aoao o le lalolagi.
[[Image:Papa_Sam.jpg|left|thumb]]
I le amataga o le galuega i Niu Sila, na o'o mai ai Samani Pulepule ma lona faletua Sapapali'i i laumua o Niu Sila, na na o mai e asi le galuega, a'o vaaia e le susuga ia Makisua Fatialofa le galuega i Niu Sila, e le'i mautu mea uma, o le ulua'i ekalesia i Niu Sila na amata i Ueligitone, ua tupu lea galuega ona amata ai loa ona vaelua le ekalesia, tasi i Ueligitone, tasi i Porirua. O Porirua foi na faifeau ai le Susuga ia Fereti Ama, o se toa o le Atua lenei tagata.

I'u atu ina o'o i Aukilani lenei fa'alapotopotoga, o maua atu tala o fai a'oga tusi paia i totonu o Magele, ua toe foi Makisua Fatialofa ma le Tina ia Mauosamoa i Samoa, ma ua fai palota a Niu Sila, sa latou manana'o lava ia toe foi mai le susuga ia Makisua e ta'ita'ia le galuega, peita'i ane ua le mafai ona o le galuega i Samoa, sa tu'u i talosaga e le matagaluega o Niu Sila, se naunautaiga ina ia auina mai e le Atua se tasi e ta'ita'ia le galuega. Na tali mai le Atua, ma na toe foi mai le Susuga ia Samani Pulepule i Niu Sila, ma fa'atuina se Ekalesia i Grey Lynn, mao iina na fa'au'uina ai o ia i le fono i Ueligitone e fai ai ma ta'ita'i aoao o le '''Matagaluega Fa'apotopotoga a le Atua Samoa i Niu Sila.'''

Ua atili ona tupu pea ma ola lenei Ekalesia, sa ltou silafia foi, o lo'o tutusa le la talitonuga ma le fa'amalu tele o le '''Assemblies of God in New Zealand.''' O Grey Lynn Samoan Assembly of God, o le ekalesia muamua lava na avea ma itu tino o le fa'amalu tele o le itu papalagi. O iina foi, na finagalo ai le mamalu o le Komiti o le '''Assemblies of God in New Zealand''' ia fai ai Pastor Samani Pulepule ma sui o le ekalesia Samoa i le Komiti Papalagi (AOGNZ).

Tausaga e 2005 sa fa'apea ona 89 Ekalesia Samoa i totonu o Niu Sila, ma sa iai foi ni manatu e o ese mai le itu palagi ae fa'afouina se tusi tulafono a le ekalesia, ia faia lava e Samoa, le galuega a Samoa. Peita'i ane, ua vaeluaina ni manatu, ma sa tu'u atu i le Atua ona ua mana'omia se fesoasoani. Ua amata ona le fiafia le Komiti Palagi (AOGNZ), ma ua i'u ina avea e i latou le Ekalesia Samoa i le Fale fa'amasino. O lenei lava vaitaimi ua amata ona luluina le ekalesia i Niu Sila, ma ua i'u ona o ese ni ekalesia e 45 e avea ma le Ekalesia '''Samoan Assemblies of God in New Zealand Incorporated'''. O isi ekalesia sa manana'o lava e nonofo i le itu palagi i lalo le ta'ita'iga o Pastor Aila'ula'u Faletutulu. E tusa la ua lua nei galuega i Niu Sila, o le itu Samoa o le itu tino a le '''Ekalesia Aoao Fa'apotopotoga a le Atua Samoa,''' a'o le itu palagi ua avea ma itu tino a le '''Assemblies of God in New Zealand.'''

O lo'o manuia pea galuega ia e lua i totonu o Niu Sila, i le tausaga 2005 i le masina o Tesema, na fai ai le fa'au'uga a faifeau o le itu Samoa i totonu o le centre i Aukilani, o se sauniga tumu foi, ae sili na fa'atumuina i le Agaga Paia o le Atua. E 45 Ekalesia i le itu Samoa i lenei lava vaitaimi, o nei lava i le tausaga 2008 ua 55 ekalesia. Fa'apea foi ona tupu le galuega a le Atua i le itu Palagi '''(Samoan Assemblies of God in New Zealand Trustboard).'''

Ua 44 tausaga, talu ona ta'ita'ia e Pastor Samani Pulepule le matagaluega i Niu Sila, e le gata o ia o le ta'ita'i aoao o le lalolagi, ma le ta'ita'i aoao o le Ekalesia i Niu Sila, a'o se Tama i totonu o le galuega, o lo'o vaaia e ia le galuega o '''Auckland Samoan Assembly of God Inc.''' ma ua 89 matafale i lena ekalesia. O lo'o faia pea le Fonotatalo a Tina uma i totonu o Niu Sila i po uma o le Aso Lua, ina ia tatalo mo le galuega, ma ia iai pea le fa'amalologa a le Atua i le Tama o le Ekalesia.

== Tusi Fa'avae a le Ekalesia ==

E sefulu ma le ono (16) talitonuga a lenei lava Ekalesia, ma ina ua mae'a le fa'atuina o le ulua'i Ekalesia, sa fa'apea ona fono iai le Komiti Aoao ina ia faia se tusi fa'avae a le tatou Ekalesia i o latou talitonuga, e tusa e sefulu ma le ono talitonuga, ae fa (4) talitonuga o lo'o fa'amamafaina e lenei lava fa'alapotopotoga.

<blockquote>
*Le fa'aolataga ia Iesu Keriso
*Papatisoina i le Agaga Paia
*Fa'amalologa o ma'i
*Le toe foi fa'alua mai o Iesu
</blockquote>

'''Talitonuga a le Ekalesia'''

'''1. O le Upu a le Atua''' - O le Feagaiga Tuai ma le Feagaiga Fou, o tusi ia o lo'o iai folafolaga moni a le Atua, tatou te mafaia ona fa'alogo i lona leo e ala i lona upu, e fa'aaogaina foi le upu e fa'amasino lava ia te i tatou lava. O le pelu o le Agaga foi ia. <small>(2 [[Timoteo]] 3:15-17, 1 [[Tesalonia]] 2:13, 2 Peteru 1:21)</small>

'''2. O le Atua to'atasi ia''' - Ua fa'ailoa mai e le Atua lava i lana afioga, o ia o le Atua o lo'o ola lava, o le na faia le lagi ma le lalolagi, o le na togiolaina i tatou, ua ia fa'aali mai foi o ia o le Tamā, ma le Alo, ma le Agaga Paia. <small>([[Teuteronome]] 6:4, [[Isaia]] 43:10,11, [[Mataio]] 28:19, [[Luka]] 3:22)</small>

:O le Talitonuga lea o le [[Fa'apotopotoga a le Atua]] na te fa'amalamalamaina le ''Atua Tolutasi'' i ni vaega e sefulu (10):
:*Fa'amalamalamaina tagata po'o ni vaega o le [[Atua Tolutasi]] <small>(Mataio 28:19, 2 Korinito 13:14, Ioane 14:16-17)</small>
:*Le gaioiga o ia tagata e to'atolu - tolu tagata, ae tasi lava le Atua <small>(Luka 1:35, 1 Korinito 1:24, Mataio 11:25-27, Mataio 28:19, 2 Korinito 13:14, 1 Ioane 1:3-4)</small>
:*Le Tamā, le Alo ma le Agaga Paia, ua tasi <small>(Ioane 1:18, Ioane 15:26, Ioane 17:11, Ioane 17:21, Sakaria 14:9)</small>
:*E galulue fa'atasi tagata e tolu ia <small>(Ioane 5:17-30, Ioane 5:32, Ioane 5:37, Ioane 8:17,18)</small>
:*Le suafa, o le Ali'i Iesu Keriso <small>(Roma 1:1-3, 2 Ioane 1:3)</small>
:*Iesu Keriso, ua ia te i tatou le Atua <small>(Mataio 1:23, 1 Ioane 4:2, 1 Ioane 4:10, 1 Ioane 4:14, Faaaliga 1:13, Faaaliga 1:17)</small>
:*Le suafa, o le Alo o le Atua <small>(Mataio 1:21-23, 2 Ioane 1:3, 1 Ioane 3:8, Eperu 7:3, Eperu 1:1-13)</small>
:*[[Solitulafono]] a le a'oa'oga o Keriso <small>(2 Ioane 1:9, Ioane 1:1-2, Ioane 1:14, Ioane 1:18, Ioane 1:29, Ioane 1:49, 1 Ioane 2:22-23, 1 Ioane 4:1-5, Eperu 12:2)</small>
:*Ta'utino atu o Iesu Keriso, o le Ali'i ia <small>(Eperu 1:3, 1 Peteru 3:22, Galuega 2:32-36, Roma 14:11, 1 Korinito 15:24-28)</small>
:*O mea uma ua i le Atua, ua i le Alo foi <small>(Ioane 5:22-23, 1 Peteru 1:8, Faaaliga 5:6-14, Filipi 2:8-9, Faaaliga 7:9-10, Faaaliga 4:8-11)</small>

'''3. Le Paia o le Ali'i o Iesu Keriso''' - O Iesu Keriso, o le Alo pele o le Atua. O lo'o ta'ua i ana afioga:
*Lona [[Fanau mai i le Taupou]] <small>(Mataio 1:23, [[Luka]] 1:31, Luka 1:35)</small>
*Lona [[Olaga Amiotonu]] <small>([[Eperu]] 7:26, [[1 Peteru]] 2:22)</small>
*Ona [[Vavega na ia faia]] <small>(Galuega 2:22, Galuega 10:38)</small>
*Lana [[Galuega na fai]] <small>([[1 Korinito]] 15:3, [[2 Korinito]] 5:21)</small>
*Lona [[Maliu ma lona toetu mai]] <small>(Mataio 28:6, Luka 24:39, 1 Korinito 15:4)</small>
*Lona [[afio a'e i le itu taumatau o le nofoali'i o le Atua]] <small>(Galuega 1:9, Galuega 1:11, Galuega 2:33, [[Filipi]] 2:9-11, Eperu 1:3)</small>

'''4. Le paū a le Tagata''' - Na faia e le Atua le Tagata lelei ma le Amiotonu; aua na ia fa'apea atu, "ina tatou faia ia o le tagata i lo tatou fa'atusa, ia foliga i ai tatou." Ae paga lea, ua filifili e le tagata le leaga ma o iina na paū ai, ua le gata ua o'o ia te ia le oti fa'aletino, a'o le oti fa'aleagaga, ua mafua ai na tete'a ma le Atua. <small>(Kenese 1:26,27, [[Tusi o Kenese|Kenese]] 2:17, Kenese 3:6, [[O le Tusi a Paulo ia Roma|Roma]] 5:12-19)</small>

'''5. O le [[Fa'aolaina]] o le tagata''' - O le fa'aolataga mai le Atua, e maua lea e ala i le toto paia o Iesu Keriso, le Alo o le Atua.

*Le ala i le Fa'aolataga - E maua i le [[ta'utino]] i le Atua, ma le fa'atuatua i lona Alo. I le fa'amamaina ma le fa'afouina e le Agaga Paia, ma ua ta'uamiotonuina i le Alofa mutimutivale o le Atua e ala i le fa'atuatua ma ua fai ma suli o le Atua, e ala i le fa'amoemoe i le Ola e Fa'avavau. <small>(Luka 24:47, Ioane 3:3, Roma 10:13-15, [[Efeso]] 2:8, [[Tito]] 2:11, Tito 3:5-7)</small>
*Le ata moni o le soifuaga fa'aolaina - O le fa'aolataga, o se galuega i totonu o lou Agaga. <small>(Roma 8:16)</small>
*A'o le galuega i fafo, e iloa ai e tagata ua sui lou olaga e ala i au amio. <small>(Efeso 4:24, Tito 2:12)</small>

'''6. Sauniuniga a le Ekalesia'''
*''Papatisoina i le Vai'' - O le Sauniga o le [[Papatisoga]] i le alu ifo i lalo o le vai, o se sauniga o lo'o ta'ua i le Tusi Paia. O i latou uma ua ta'utino ma talitonu i lona Alo, e tatau ona Papatisoina. Latou te fa'apea ifo, ua oti i latou ma Keriso, ua toe tu mai le tagata fou, ma ua ola fa'atasi ma Keriso. <small>(Mataio 28:19, Mareko 16:16, Galuega 10:47,48, Roma 6:4)</small>

*''[[Le Sakalameta po'o le Fa'amanatuga]]'' - [[Le Laulau a le Ali'i]], e iai le --areto ma le uaina-- o le ata o le tatou mafutaga ma le Ali'i. <small>([[2 Peteru]] 1:4 )</small>, o le fa'amanatuina o lona tiga ma lona oti <small>(1 Korinito 11:26 )</small>, ma le folafolaga o lona toe foi fa'alua mai <small>(1 Korinito 11:26 )</small>, ma o lo'o faia e i latou uma o e ua talitonu "seia maliu mai o ia!"

'''7. O le Papatisoina i le [[Agaga Paia]]''' - O lenei folafolaga e mo i latou uma o e ua talitonu, ma e tatau foi ona naunau iai le tagata ia maua, o le Papatisoga i le Agaga Paia ma le Afi, o le folafolaga lava a Iesu Keriso. O lenei lava mea sa masani ona tutupu i le [[ulua'i Ekalesia]]. Ma o ii ua maua ai le Mana fa'afouina i le olaga ma le olaga auauna, le tufaina o meaalofa a le Agaga Paia, e aoga i totonu o le Ekalesia. <small>(Luka 24:49, Galuega 1:4, Galuega 1:8, 1 Korinito 12:1-31) <small>(Galuega 8:12-17, Galuega 10:44-46, Galuega 11:14-16, Galuega 15:7-9)</small>

O le Papatisoina i le Agaga Paia, e mafua ai ona:
*fa'atumuina le tagata i le Agaga Paia, <small>(Ioane 7:37-39, Galuega 4:8)</small>
*maua se mafutaga pito sili ona fa'amanuiaina ma le Atua <small>(Galuega 2:43, Eperu 12:28)</small>
*naunau pea i le galuega a le Atua ma lona finagalo <small>(Galuega 2:42)</small>
*tupu se alofa moni mo le fanau a le Atua ma le lalolagi <small>(Mareko 16:20)</small>

'''8. O fua o le tagata papatisoina i le Agaga Paia ma le Afi''' - O le papatisoina o tagata talitonu i le Agaga Paia ma le Afi, e afua ia ona [[Glossolalia|tautatala i gagana eseese]] e pei ona foaiina mai e le Agaga o le gagana ia te i latou. <small>(Galuega 2:4)</small>. O le tautala i gagana eseese, ua tutusa ma [[Meaalofa a le Agaga Paia|Meaalofa]] o le tautala i gagana ese, ae e ese foi lona taua. <small>(1 Korinito 12:4-10, 1 Korinito 12:28)</small>

'''9. [[Fa'apaiaga]]''' - O le Fa'apaiaga o le alo ese mai mea leaga, ma le tu'u atoa lou olaga ia pule ai le Atua. <small>(Roma 12:1,2, 1 Tesalonia 5:23, Eperu 13:12)</small> Ua a'oa'o mai e le Tusi Paia "o le amio lelei, a aunoa ma lea, e leai se tasi na te iloa atu le Ali'i." <small>(Eperu 12:14)</small> I le mana o le Agaga Paia, tatou te mafaia ai ona tatou usita'i i le folafolaga : "Ia paia outou, auā o a'u nei e paia lava a'u." <small>(1 Peteru 1:15,16)</small>

'''10. O le Ekalesia ma lona Galuega''' - O le Ekalesia o le tino o Keriso, o le afioaga a le Atua e ala i le Agaga, ma sauniuniga paia mo le au fa'atuatua [[Tala'iga]]. O i tatou uma o e ua fa'atuatua i le Atua, ua fanau mai i le Agaga, ma o ni vaega taua o le tino o Keriso, o lo'o tusia i le lagi. <small>(Efeso 1:22,23, Efeso 2:22, Eperu 12:23)</small>

Ona o le loto o le Atua ina ia saili ma fa'aola i le na leiloa, ma ia tapua'i atu ia te ia mea uma e fai manava, ma ia fausia le tino o Keriso e ala i latou o e o fa'atuatua ia te ia, o mea taua i le Ekalesia o le Fa'apotopotoga a le Atua Samoa:

*Ia avea i tatou ma Savali a le Atua i le lalolagi. <small>(Galuega 1:8, Mataio 28:19,20, Mareko 16:15,16)</small>
*Ia avea ma tino e tasi e tapua'i atu i le Atua <small>(1 Corinthians 12:13)</small>
*Ia avea ma ata o le fa'amoemoe o le Ekalesia, ia fausia le tino o Keriso, ma ia atoatoa ona lelei. <small>(Efeso 4:11-16, 1 Korinito 12:28, 1 Korinito 14:12)</small>

E fa'amalosia e le Fa'apotopotoga a le Atua ia lava talitonuga, ona o i latou o le Ekalesia o le Feagaiga Fou, latou te manana'o ia iloa uma e tagata, le aia tatau ina ia papatisoina i le Agaga Paia, e afua ai ona:

*E fai ai i latou ma [[Evangelism|evagelia]] i le mana o le Agaga Paia e fai ai vavega. <small>(Mareko 16:15-20, Galuega 4:29-31, Eperu 2:3,4)</small>
*E fa'aopoopo ai se naunauta'iga i le olaga Tapua'i i le Atua. <small>(1 Korinito 2:10-16, 1 Korinito 12, 1 Korinito 13, 1 Korinito 14)</small>
*Na te fa'amalosia ai i latou e galulue i lalo le ta'ita'iga o le Agaga Paia i fua ma meaalofa o le Agaga ma [[Christian ministry|galuega]] e pei la i le Feagaiga Fou e fa'amafanafana ai le Ekalesia. <small>(Kalatia 5:22-26, 1 Korinito 14:12, Efeso 4:11,12, 1 Korinito 12:28, [[Kolose]] 1:29)</small>

'''11. Faiva''' - Ua tu'uina mai e lo tatou Ali'i o Iesu Keriso faiva e faia ai le galuega a le Atua:
*Fa'aolaina le lalolagi mo ia. <small>(Mareko 16:15-20)</small>
*[[Tapua'i]] i le Atua. <small>(Ioane 4:23,24)</small>
*Fausiaina le tino o Keriso. <small>(Efeso 4:11-16)</small>

'''12. [[Faith healing|Fa'amalologa o Ma'i]]''' - O le fa'amalologa a le Atua, o lo'o ta'ua i tusi uma o le afioga a le Atua. [[Fa'amalologa]] o tagata mama'i o lo'o iai i fa'alavalava o Iesu, ma o se folafolaga moni mo e talitonu. (Isaia 53:4,5, Mataio 8:16,17, Iakopo 5:14-16)</small>

'''13. O le [[Rapture|Toe Afio mai o Iesu ]]''' - O le toetu mai o e ua oti ia Iesu, ma le toe fa'atasiga ma i latou o e o lo'o ola, ma le mafutaga fiafia i le lagi, o le fa'amoemoe pito sili lea o le Ekalesia. <small>([[1 Tesalonia]] 4:16,17, Roma 8:23, Tito 2:13, 1 Korinito 15:51,52)</small>

'''14. Le pule o Iesu i lalolagi''' - O le toe afio mai o Iesu, e aofia ai ona ave e Iesu lana Ekalesia, o le tatou fa'amoemoe lea, ae mulimuli mai le afio mai o Iesu i lalolagi ma lana au tau mo tausaga e afe. <small>([[Sakaria]] 14:5, Mataio 24:27, Mataio 24:30, [[Faaaliga]] 1:7, Faaaliga 19:11-14, Faaaliga 20:1-6)</small>
*O lenei lava [[Millennialism|Pule]] na te toe fa'aolaina [[Holy Land|Isaraelu]], <small>([[Esekielu]] 37:21,22, Sefanaia 3:19,20, Roma 11:26,27)</small>
*na te toe fa'atupuina o le filemu. <small>(Isaia 11:6-9, [[Salamo]] 72:3-8, [[Mika]] 4:3,4)</small>

'''15. Le [[Last Judgment|Fa'amasinoga]]''' - E fa'amasinoina i latou uma sa le talitonu, e fa'atuina i latou nai e ua oti, e fa'amasinoina i latou e ala i a latou galuega. O i latou uma e le o tusia o latou igoa i le [[Tusi o le Ola]], fa'atasi ma Satani ma ana Agelu, ma le Manufeai ma perofeta pepelo, e lafoina i latou i  le lepa afi o iai le taufaitagi aue ma le lilivau o nifo, o le oti fa'alua lea. <small>(Mataio 25:46, Mareko 9:43-48, Faaaliga 19:20, Faaaliga 20:11-15, Faaaliga 21:8)</small>

'''16. Le Lagi fou ma Lalolagi fou''' - "A e fa'atalitali i tatou i le lagi fou ma le lalolagi fou, pei o lana na folafola mai, e mau ai le amiotonu." <small>(2 Peteru 3:13, Faaaliga 21, Faaliga 22)</small>

== Mafutaga Ta'itasi i totonu o le Ekalesia ==

I totonu o le Ekalesia, ua iai mafutaga ua ati'ina'e e lenei fa'alapotopotoga mo le lelei o le galuega a le Atua, ae ui i lea, e galulue fa'atasi mafutaga uma ia, ina ia manuia mea uma, ma ia fa'amatagofieina galuega fai po'o tiute foi i totonu o le Ekalesia. Ma o mafutaga nei o lo'o galulue i totonu o ekalesia ta'itasi i le lalolagi atoa:

'''1. Mafutaga a le A'oga Aso Sa.'''
[[Image:A'oga_Aso_Sa.jpg|right|thumb]]
O lenei mafutaga e aofia ai tagata uma o le ekalesia, e amata mai i le 1 tausaga e o'o atu i le 100 tausaga, afai e ova atu seisi i le 100 tausaga, ona le aofia lea o ia i le A'oga Aso Sa. O lenei mafutaga ua vaeluaina i ni vaega (divided by age). E iai foi le 'au a tagata matutua, o le A'oga Aso Sa e tatau ona faia i le taeao o Aso Sa uma lava, vagana lava aso malolo o tamaiti i le a'oga, ona malolo loa le A'oga Aso Sa, fa'ato'a a'e le A'oga Aso Sa i le taimi e a'e ai A'oga a le fanau.
E muamua ona faia A'oga tusi Paia a vaesga ta'itasi, e tusa la e tasi le itula o le A'oga Aso Sa. E uma a'e le a'oa'oga o le Tusi Paia, ona faia loa lea o tauloto o vasega ta'itasi, e o e fai i luma o le fa'apotopotoga pei lava o se aitema (item) e tauva ai foi vasega ta'itasi mo le ipu o le Vasega e sili i le fa'ai'uga o le tausaga i le taimi e faia ai le laugatogi a le A'oga Aso Sa. O le Komiti foi o le A'oga Aso Sa, e tofia ai le Peresitene o le A'oga Aso Sa, ma le failautusi, ma faia'oga ta'itasi.

'''2. Mafutaga a le C.A (Christ' Ambassadors) po'o le Savali a Keriso'''
[[Image:C.A.jpg|left|thumb]]
O nei mafutaga e vaeluaina ai le Ekalesia i vaega pe 3 pe 5, (e fuafua i le to'atele o le Ekalesia) e tauva ai 'au uma lava i le su'esu'eina o le Afioga a le Atua, o ta'aloga, ia ma le taulaga foi. O le Savali a Keriso (C.A) e faia i Aso To'ona'i uma lava, e fai ai su'ega a le 'au matutua ma le 'au talavou foi. O su'ega foi ia, e maua ai sou togi pe a e pasia le maka 80% i le fonotele e faia i tausaga ta'itasi, i le Laugatogi Aoao. O le Laugatogi Aoao o se tauvaga fa'aleagaga a le ekalesia, e tauva ai ekalesia ta'itasi mo le ipu a le C.A. O le C.A e fai lava i le tausaga atoa, fa'ato'a uma lenei mafutaga i taimi o le Tauvaga a le C.A e faia e Ekalesia ta'itasi, e tauva ai 'au a le ekalesia i ni pese ma siva fa'aleagaga, e o mai ai foi nisi Ekalesia e matamata i sauniuniga a le C.A, ma le fa'amasino na te fa'amasinoina le 'au e sili.





[[Image:Mothers.jpg|right|thumb]]



'''3. Mafutaga a Tinā '''

O le mafutaga a Tina, o se malosiaga lea i totonu o so'o se tu'aiga ekalesia, ona o le latou galulue fa'atasi, le teuina o le malumalu ae silisili, le latou naunau i le tatalo. E faia a latou fonotatalo i po o Aso Lua uma lava i le itula e 7 i le afiafi, o lenei lava sauniga e faia e atunu'u uma lava, o le taimi e fa'afeso'ota'i ai Tina uma lava i totonu o le galuega, i so'o se mea latou te aumau ai, i le Tatalo. Latou te mafuta fa'atasi i luma o le Nofoali'i o le Atua, ma tatalo mo le galuega a le Atua, ma e o lo'o ta'ita'ia le galuega. Fa'ato'a faia a latou sauniniga i Aso o Tina, e tauaveina e Tina le Sauniga, e tātā foi latou i le fa'aili, e ta'ita'ia e latou sauniga, e fai ai foi ni o latou pese ma siva fa'aleagaga, ae le gata i lea, le folafolaina o le upu a le Atua.

[[Image:Fathers.jpg|left|thumb]]
''' 4. Mafutaga a Tamā '''

O le mafutaga a Tamā, o se mafutaga malosi lava i le galuega a le Atua, ma e ma le mafutaga lea le to'atele o tiakono ma a'oa'o. O se mafutaga tāua i totonu o le Ekalesia. O le 'ulu o matāfale ta'itasi. Latou te faia le galuega a le falesa, le teuteuina o fafo atu o le malumalu, ma e faia a latou fonotatalo i po o le Aso Gafua. Fa'ato'a faia a latou sauniuniga i le Aso o Tamā, e tātā foi latou i le fa'aili, e tauaveina e latou sauniga, e ta'ita'ia e i latou sauniga lotu ma le folafolaina o le upu a le Atua, ma ni aitema po'o ni viiga ua latou saunia e fa'amatagofieina ai a latou sauniuniga. O i latou e fa'amoemoe ai le galuega a le Atua e fai ai ni filifiliga sa'o ae le gata i lea ia loto maulalo.

== Fonotele a le Lalolagi ==
[[Image:service.jpg|right|thumb|350px|Fa'apotopotoga a le Atua Samoa.]]

[[Image:Fono.jpg|right|thumb|280px|]]
O mafutaga tele a le Ekalesia e ta'itasi ona faia i tausaga e lua (every two years) ma e pule foi le Komiti a le Lalolagi i le mea e faia ai ia mafutaga. O ia mafutaga e fai ai Fonotaga a susuga i fa'afeagaiga ma faletua, e fai foi ma mafutaga o le a'oga tusi paia, ma mafutaga fa'a-le-autalavou, e iai foi ma failauga fa'apitoa mo ia sauniuniga. O lo'o saunia foi e matagaluega ta'itasi ni aitema po'o ni viiga i sauniuniga tu'u fa'atasi i le afiafi.

E tusa la e tasi le vaiaso e faia ai ia mafutaga, o ni mafutaga fa'atumuina i le Agaga Paia, o ni mafutaga to'atele foi.

Ma o le lisi lea o fonotaga ua te'a, ma le fonotaga o le a tatou aulia i le fa'aiuga o lenei tausaga 2008.

*'''1st Fonotaga a le Lalolagi 1978''' na faia i Amerika Samoa

*'''2nd Fonotaga a le Lalolagi 1980''' na faia i Hawaii

*'''3rd Fonotaga a le Lalolagi 1982''' "Iesu le Fa'aola" na faia i Niu Sila

*'''4th Fonotaga a le Lalolagi 1984''' na faia i Amerika

*'''5th Fonotaga a le Lalolagi 1986''' na faia i Samoa

*'''6th Fonotaga a le Lalolagi 1988''' "Ua Tasi tatou i le Agaga" na faia i Ausetalia

*'''7th Fonotaga a le Lalolagi 1990''' "Taimi o le Seleselega" na faia i Hawaii

*'''8th Fonotaga a le Lalolagi 1992''' "Ua uma ona ia totogi le tau" na faia i Niu Sila

*'''9th Fonotaga a le Lalolagi 1994''' na faia i Samoa

*'''10th Fonotaga a le Lalolagi 1996''' "Fa'amalosia e le Agaga Paia" na faia i Amerika Samoa

*'''11th Fonotaga a le Lalolagi 1998''' "Le Ali'i e, se fa'aaliga mo nei ma a taeao!" na faia i Amerika

*'''12th Fonotaga a le Lalolagi 2000''' Tula'i ia, ina Malamalama ia" na faia i Samoa

*'''13th Fonotaga a le Lalolagi 2002''' "O le mana o le Penetekoso" na faia i Hawaii

*'''14th Fonotaga a le Lalolagi 2004'''  "Tatalo ma ia Usita'i" na faia i Niu Sila

*'''15th Fonotaga a le Lalolagi 2006''' "O le Penetekoso mo Augatupulaga uma" na faia i Samoa.

Ma le Fonotaga a le Lalolagi, o lo'o sauniuni atu foi iai i le fa'aiuga o lenei tausaga 2008 o le

*'''16th Fonotaga a le Lalolagi 2008''' "Toe Fa'aolaola le Agaga o le Penetekoso"

O le a faia i Niu Sila i le Maota o le Ekalesia i Niu Sila, le Samani Pulepule Centre.

== Matagaluega Ta'itasi ==

'''[[Amerika Samoa]]'''

Ta'ita'i Aoao : Pastor Siaosi Mageo (Sui Ta'ita'i a le Lalolagi)

Ekalesia : 68

'''[[Samoa]]'''

Ta'ita'i Aoao : Pastor Tavita Pagaiali'i

Ekalesia : 98

'''[[Niu Sila]]'''

Ta'ita'i Aoao : Pastor Samani Pulepule (Ta'ita'i Aoao a le Lalolagi)

Ekalesia : 63

'''[[Ausetalia]]'''

Ta'ita'i Aoao : Pastor Onesemo Pulepule

Ekalesia : 48

'''[[Amerika]]'''

Ta'ita'i Aoao : Pastor Teloma Tuamasaga

Ekalesia : 76

'''[[Hawaii]]'''

Ta'ita'i Aoao : Pastor Si'upapa Vaovasa 

Ekalesia : 36

'''[[Alaska]]'''

Ta'ita'i Aoao : Pastor Talosaga Vanilau

Ekalesia : 17

== Nisi Ekalesia Penetekoso Samoa ==
[[Image:SAOG.JPG|right|thumb]]
E to'atele nisi Ekalesia na amata i lenei lava fa'alapotopotoga, ae na ō ese e fa'atū a latou galuega, ae ui i lea, o lo'o tutusa pea talitonuga ma le '''Fa'apotopotoga a le Atua Samoa''' ma o lo'o fa'apea ona galulue fa'atasi. Ma o nisi ekalesia ia, e fai lava a latou fono:

*Samoan Independent Assemblies of God in New Zealand
*First Samoan Assembly of God in New Zealand
*Assembly of God Church of Samoa
*Samoan Church of God
*Samoan Christian Churches
*Samoa Worship Centre
*Samoan Bethel Prayer Centre
*Alofatunoa Pentecostal Ministries
*Peace Chapel
*Samoan Assemblies of God in New Zealand Trustboard
*Samoan Open Brethren Assembly
*Au Uso Kerisiano
*Voice of Christ, Samoan Church
*Samoan Church of Pentecost
*Bread of Life Samoan Church
*Samoan Full Gospel Church
*Samoan Full Gospel Church Incorporated
*Worldwide Samoan Baptist Church
*Samoan Hosannah Church
*Samoan Breakthrough Church
*Samoan Destiny Church

[[cs:Apoštolská církev]]
[[de:Assemblies of God]]
[[el:Συνάξεις του Θεού]]
[[en:Assemblies of God]]
[[eo:Asembleoj de Dio]]
[[es:Asambleas de Dios]]
[[fr:Assemblées de Dieu]]
[[id:Gereja Sidang-Sidang Jemaat Allah]]
[[it:Assemblee di Dio]]
[[ja:アッセンブリーズ・オブ・ゴッド]]
[[ko:기독교대한하나님의성회]]
[[nl:Assemblies of God]]
[[no:Assemblies of God]]
[[pl:Zbory Boże]]
[[pt:Assembléia de Deus]]
[[sk:Apoštolská cirkev na Slovensku]]
[[sv:Assemblies of God]]
[[vi:Hội chúng của Ðức Chúa Trời]]
[[zh:神召会]]
[[zh-min-nan:Sîn-tiàu-hōe]]
