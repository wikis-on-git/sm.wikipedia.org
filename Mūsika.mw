'O mūsika a Sāmoa i aso anamua, 'o fatuga na fatu e tagata Sāmoa e 'ave tausoa ai le ōlaga po'o le soifua i nā vaitaimi. Faimai le mau a se tasi o ali'i su'esu'e i mea tau fatuga a Sāmoa, le ali'i Siamani o Siaosi Palate (George Pratt), e tele fatuga 'ese'ese a tagata Sāmoa anamua. 'O nisi o nei fatuga, sa fa'afaigōfie ai le aloga o a latou va'a fōlau o le sami, e fai ma taimi e alo fa'atasi ai foe o nei va'a tetele e pei 'o 'alia fa'apēnā fo'i va'aalo ma isi va'a.
